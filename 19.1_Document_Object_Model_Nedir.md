
# 1. DOM Nedir?

**DOM (Document Object Model)**, HTML ve XML belgelerinin bir modelidir ve bu belgeye JavaScript gibi dillerle erişimi sağlayan bir arayüzdür. DOM, bir sayfadaki her öğeyi (etiketler, metinler, attributeler vb.) nesneler olarak temsil eder ve bu nesneler üzerinde işlem yapmamıza olanak tanır.

## DOM'un Temel Yapısı:
- **Document**: Sayfanın tamamını temsil eder.
- **Element**: HTML etiketleri (örneğin, `<div>`, `<p>`, `<h1>`) DOM içinde birer nesne olarak yer alır.
- **Text**: Etiketlerin içindeki metinleri temsil eder.
- **Attribute**: HTML etiketlerine ait özellikleri temsil eder (örneğin, `class`, `id`).

### DOM’un Amacı:
DOM, web sayfasındaki öğelere (düğümlere) erişmek, değiştirmek, eklemek ve silmek için JavaScript'in sağladığı önemli bir araçtır. Örneğin, HTML'deki bir butona tıklandığında, JavaScript bu butonun nesnesine erişebilir ve tıklama olayına yanıt verebilir.

### DOM Ağacı Yapısı:
DOM, HTML belgesinin yapısını bir ağaç yapısı gibi temsil eder. Aşağıda basit bir HTML yapısının DOM üzerindeki temsilini inceleyelim:

**Örnek HTML:**
```html
<!DOCTYPE html>
<html lang="en">
<head>
    <meta charset="UTF-8">
    <title>DOM Example</title>
</head>
<body>
    <h1>My First Heading</h1>
    <p>My first paragraph.</p>
</body>
</html>
```

**DOM Ağacı Yapısı:**
```
Document
 └── html
      ├── head
      │    └── meta
      │    └── title
      └── body
           ├── h1
           └── p
```

Her bir öğe (etiket) DOM'da bir düğüm (node) olarak temsil edilir.
